# Hvordan skrive oppgaven?

### 1. Analyser oppgaveteksten:

- Les nøye gjennom oppgaven og gjerne flere ganger.
- Marker teksten med f.eks. flere fargede markeringstusjer.

  - **Skriv om ditt kompetanseområde (rolle) som helsefagarbeider og hvor du jobber**
  - **Hva slags diagnose/sykdom?**
  - **Hva er problem/behov har pasienten?**
  - **Hva slags ressurser har pasienten?**

### 2. Disposisjon til skrivedelen:
Del oppgaven inn i tre deler:<br>

**- Innledning**<br>
**- Hoveddel**<br>
**- Avslutning**<br>

##### Innledning:
 - Hvor jobber du og hva er ditt kompetanseområde (rolle/fagfelt)?
 - Lag et sammendrag av situasjonsbeskrivelsen (oppgaveteksten) *(kortfattet med dine egne ord).*
 - Hvilke diagnose(r). Hvilke problemområder/behov, ressurser, som nevnes i situasjonsbeskrivelsen (oppgaven).
 - Avslutningsvis i innledningen kan du skrive f.eks: "hva slags forebyggende og behandlende tiltak innenfor mitt arbeids- og kompetanseområde som skal iverksettes og hvordan du har tenkt å samarbeide tverrfaglig ..." 


#### Hoveddel:
Start med sykdom/diagnose.

**Hva er diagnosen?**

EKSEMPEL:<br>
Pasienten har diagnosen KOLS (kronisk obstruktiv lungesykdom). Lungefunksjonen er nedsatt på grunn av emfysem (ødelagte lungeblærer). Det er påvist innsnevring av luftveiene og pasienten bruker forstøver daglig.  

**Årsak:**<br>
Sykdommen har utviklet seg gradvis på grunn av røyking over mange år. Pasienten har sluttet å røyke pga av den alvorlige diagnosen KOLS. 

**Symptomer:**<br>
Piping i brystet, redusert fysisk yteevne, tungpustet og pasienten blir angstpreget når pusteproblemene oppstår.
<br>
<br>


***Sykepleietiltak rettet mot diagnosen.***<br>
Ta utgangspunkt i sykepleieprosessen som er en problemløsende arbeidsmetode for å kartlegge pasientens helsetilstand.

Gå igjennom problemene som er markert i oppgaven og lag en pedagogisk pleieplan som inneholder:

- problem/behov
- ressurser
- mål
- tiltak (hva og hvordan), 
- begrunnelse av tiltakene (hvorfor)

Viktig å ta tak i alle problemområdene som er beskrevet i situasjonsbeskrivelsen (oppgaven)
<br>
<br>
<br>

***En pedagogisk pleieplan kan se slik ut: HJERTESVIKT***
| PASIENT    | PLEIEPLAN       |
| --------------- | ---------------- |
| Problem/behov:  | Pasienten blir tungpustet ved anstrengelse |
| Ressurser: | <ul><li>Klar og orientert</li><li>Kan tilkalle hjelp ved behov</li></ul> |
| Mål: | <ul><li>Bidra til at pasienten kan gjennomføre dagligdagse aktiviteter</li><li>Pasienten får god livskvalitet</li></ul> |
| Tiltak: | <ul><li>Tilrettelegge for ro og pauser underveis i stellsituasjonen</li><li>Planlegg aktiviteter i samarbeid med pasienten</li><li>Ligge høyt med hodet om natten i thorax stilling</li></ul> |
| Begrunnelse for tiltak: | <ul><li>Hjertet har nedsatt arbeidsevne, derfor trenger pasienten mye hvile.</li><li>Det er viktig at pasienten er i aktivitet for å bedre kondisjon, styrke hjertemuskulaturen og opprettholde funksjonsnivå.</li><li>Planlegging i samarbeid med pasienten sikrer brukermedvirkning og bidrar til å skape trygghet. Blir pasienten utrygg og urolig så vil det kunne føre til at han blir mer tungpunsten.</li><li>Når pasienten ligger høyt med overkroppen og i thorax stilling reduserer det belastning på hjertet og det blir lettere å puste.</li></ul> |

<br>
<br>

### 3. Avslutning:
Kort avslutning hvordan du avslutter dagen.

#### Kildeliste:
Kildelisten skal inneholde alle kilder du har brukt i arbeidet med oppgaven som forfatter og tittel på bøker og litteratur. Sitater og lengre tekster eller tekstutsnitt som du har gitt henvisninger til i din tekst må du dokumentere med link til nøyaktig nettadresse.




